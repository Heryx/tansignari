parteciapiamo tutti per favore ....

# Repository T'ansignari e t'appeddiri! (in costruzione...)

Molto spesso **disperdiamo richieste di aiuto** ("Come faccio a ...") e le relative risposte in _chat_, _social network_ ed email a due. Sono informazioni che una volta messe in circolo, dopo pochi minuti sono già perse, perché **confinate in spazi ristretti** che non si prestano a una condivisione di conoscenza e inoltre quasi **mai indicizzati dai motori di ricerca**.

## Perché questo contenitore

Questo repository nasce per **mettere a fattore comune scambi di conoscenza/esperienza** sui temi di dati aperti, trasparenza, _Linked Open Data_, analisi e trasformazione di dati.

## Come nasce 

L'idea nasce da una [proposta](https://groups.google.com/d/msg/opendatasicilia/chsV6FZg1qI/dFvHx_u-EAAJ) nella _mailing list_ di OpenData Sicilia.

## Perché questo nome

"**T'ansignari e t'appeddiri!**", ti devo insegnare a fare qualcosa e ti devo perdere. È un proverbio presente in molti dialetti italiani (in Campania ad esempio è `T’aggià mbarà e tt’àggia pèrdë!`), è un invito asciutto e diretto a chi riceve un insegnamento, affinché lo valorizzi e non lo disperda. È anche e soprattutto un invito a prendersi cura del legame tra chi si sta scambiando conoscenza e esperienza.
Un/a nonno/a con uno sguardo birichino e pieno di luce lo dice a un/a nipote, a mo' di monito, per ricevere indietro due regali: lo sguardo lucente contraccambiato e constatare che l'insegnamento sia stato utile. Anche dopo anni. Lo dice specialmente quando il/la nipotino/a non applica quanto avrebbe dovuto già apprendere dai suoi avi.

## Evoluzione

Subito dopo l'apertura del repository (in fase beta), in meno di una settimana, sono state aperte e chiuse oltre 10 issues che trattano vari argomenti: espressioni regolari; creazione di Feed RSS; problematiche su Wordpress; scriping e GIS. Nella quasi totalità dei casi è stata una sola persona a rispondere e questo deve essere _assolutamente evitato_ altrimenti esauriremo la pazienza del buon **Borruso**. Quindi accorrete in tanti.

Se tutto andrà come previsto, una fase successiva sarà quella di creare un ambiente dove consultare, con semplicità, tutte le issue chiuse in modo da creare ... questo ambiente sarà quasi certamente realizzato in RTD (_Read The Docs_).

## Occorre disciplica

Questo repository ha dei pregi e dei difetti (almeno per alcuni) in quanto NON è assolutamente ammesso scrivere _issue_ brevi e non documentate, occorre dimostrare di aver almeno tentato di risolvere il problema prima della richiesta di aiuto; allo stesso modo, chi risponde deve essere più completo possibile e documentare la sua risposta; su questo si sta elaborando un **_galateo dello spazio_**.





