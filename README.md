## Benvenuti

"**T'ansignari e t'appeddiri!**", ti devo insegnare a fare qualcosa e ti devo perdere.

È un proverbio presente in molti dialetti italiani (in Campania ad esempio è `T’aggià mbarà e tt’àggia pèrdë!`), è un invito asciutto e diretto a chi riceve un insegnamento, affinché lo valorizzi e non lo disperda. È anche e soprattutto un invito a prendersi cura del legame tra chi si sta scambiando conoscenza e esperienza.<br>
Un/a nonno/a con uno sguardo birichino e pieno di luce lo dice a un/a nipote, a mo' di monito, per ricevere indietro due regali: lo sguardo lucente contraccambiato e constatare che l'insegnamento sia stato utile. Anche dopo anni.<br>
Lo dice specialmente quando il/la nipotino/a non applica quanto avrebbe dovuto già apprendere dai suoi avi.

## come nasce questo repo

"Detto che i dinosauri si sono estinti con un meteorite e che l'homo sapiens si estinguerà per colpa della chat, detto che tutto questo è inevitabile, una cosa che non mi piace e cui si può provare a "combattere" è disperdere questi scambi in piccole chat o gruppi facebook.
Entrambi luoghi dove tutto ciò che viene lasciato è perso pochi minuti dopo.

Allora la proposta è questa: aprire un repository github dedicato a questo, in cui usare le issue e il loro funzionamento eccezionale per convogliare e strutturare questo tipo di discussioni.
La vedo qualcosa a metà tra la posta del cuore e il manuale delle giovani marmotte, quindi niente di fantasmagorico, ma con l'opportunità di conservazione, condivisione e arricchimento che può offrire uno spazio come quello.

C'è il rischio che muoia in due mesi (soprattutto se a rispondere è solo uno [ndr]).

Ha senso lanciarlo se c'è interesse alla cosa da parte di altri. Un interesse che deve essere attivo: seguire in maniera periodico lo spazio, fare domande, dare risposte, ecc. ecc..

E non solo robe su JSON o XPATH, ma anche domande sul FOIA, Linked data. Cercando di muoverci sulla linea dei dati, delle tecnologie civiche, della trasparenza, della condivisione della conoscenza, del riuso.

A chi sarebbe rivolto? A tutti. Lo lanciamo nelle nostre stanze e poi chi vorrà potrà guardarci dentro e sedersi.

E poi se piace, se saremo più di tre, se cresce, le risposte migliori potrebbero finire in blog post o in un Read The Docs di **Ciro Spataro**." (cit. wikyAndy)

## cose da fare

Ci sono mille mila, cose da fare:
* definire le label;
* scrivere un breve readme con obiettivi e "galateo";
* scelte di comunicazione. Per ogni issue interessante, si fa un blog post? Si scrive un paragrafo di una guida online? Attiviamo la pubblicazione automatica da qualche parte? Facciamo un minisito con landing page?
* E tante altre cose, ma se aspettiamo di definirle, non partiremo mai.

## sitografia per argomento

### regex - espressioni regolari

sito utilizzato: https://regex101.com/

## Licenza sui contenuti di T'ansignari

Tutti i contenuti di questo _repository_ sono pubblicati con licenza  [CC-BY-4.0](https://creativecommons.org/licenses/by/4.0/deed.it).

---
![](https://img.shields.io/github/last-commit/opendatasicilia/tansignari.svg?style=flat)
![](https://img.shields.io/github/issues/opendatasicilia/tansignari.svg?style=flat)
